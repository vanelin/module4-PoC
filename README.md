# Project concept for a local development system, considering options based on Kubernetes - minikube, kind, and k3d.

# Завдання 1
Вас запросили у стартап «AsciiArtify», який планує розробити новий програмний продукт для перетворення зображень у ascii-art за допомогою Machine Learning.

AsciiArtify створений двома молодими програмістами, які мають досвід у розробці програмного забезпечення та бажання запустити свій власний продукт, але не мають досвіду у DevOps.

Команда стартапу готує Concept проєкту та обирає інструменти для системи локальної розробки, розглядаючи варіанти на базі Kubernetes — minikube, kind та k3d.

Для зберігання коду та спільної роботи над ним, AsciiArtify вирішили використовувати GitHub як систему контролю версій для забезпечення безпеки та контролю над процесом розробки.

Оскільки AsciiArtify планує використовувати Kubernetes для розгортання та масштабування свого програмного продукту, вони розглянули декілька варіантів систем на базі Kubernetes для локальної розробки.

**Перший варіант**, який вони розглянули, — **minikube**. Це локальна система Kubernetes, яка дозволяє розгортати кластер Kubernetes на одному комп'ютері. Minikube є зручним варіантом для розробки та тестування на локальному комп'ютері. Однак, виникли сумніви щодо обмеження можливостей масштабування.

**Другий варіант — kind (Kubernetes IN Docker)**. Це інструмент, який дозволяє створювати локальні Kubernetes кластери в Docker контейнерах. AsciiArtify припускають можливість використання kind для локального тестування.

**Третій варіант** — **k3d**. Це інструмент для створення локальних Kubernetes кластерів в Docker контейнерах з використанням Rancher Kubernetes Engine (RKE). K3d дозволяє швидко створювати та тестувати кластери Kubernetes у Docker-контейнерах. AsciiArtify також вирішили використовувати k3d для підготовки PoC.

Допоможіть команді у підготовці порівняльного аналізу трьох інструментів для розгортання Kubernetes кластерів в локальному середовищі — minikube, kind та k3d. Візьміть до уваги ризики, що можуть виникнути з ліцензуванням Docker та розгляньте можливість застосування альтернативи Podman. Після ознайомлення з інструментами, підготуйте документ PoC.


# Завдання 2
Пілотна версія «AsciiArtify» вже в розробці.

Команда погодилась з вашими аргументами та запросили підготувати Proof of Concept (PoC) по розгортанню GitOps-системи на рекомендованому вами варіанті Kubernetes. Командою запроповано продукт ArgoCD.

PoC — це етап, коли розробники перевіряють, чи є технічна можливість реалізувати концепцію продукту. На цьому етапі розробники використовують мінімальний набір функцій, щоб продемонструвати, що продукт може працювати та виконувати свої основні функції.

Вам потрібно практично розгорнути Kubernetes кластер за допомогою інструменту, що затверджений на етапі Concept. Встановити систему та налаштувати доступ команди до графічного інтерфейсу ArgoCD.

Основні кроки для підготовки та розгортанню ArgoCD на Kubernetes можна знайти у Coding Session.

Результатом завдання буде встановлена та налаштована система ArgoCD, готова до реалізації MVP

# Завдання 3

Після успішного завершення PoC команда «AsciiArtify» готова перейти до розгортання MVP.

MVP є мінімальним продуктом з основними функціями, необхідними для того, щоб перевірити продукт на фокус-групі користувачів. На цьому етапі розробники додають додаткові функції, фіксять баги та вдосконалюють продукт на основі отриманого від користувачів фідбеку.

З боку DevOps для цього потрібно створити додаток у ArgoCD, який буде відслідковувати Git репозиторій продукту https://github.com/den-vasyliev/go-demo-app та налаштувати автоматичну синхронізацію.